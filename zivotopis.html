<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8">
<title>Mezinárodní stepařský festival</title>
<meta name="keywords" content="festival, step, stepařský festival, stepařský, stepový, stepový festival, brno, taneční studio NO FEET, NO FEET, Mezinárodní stepařský festival Brno 2016, Brno 2016" />
<meta name="description" content="Mezinárodní stepařský festival" />
<link href="images/stepka.png" rel="shortcut icon" type="image/x-icon" />
<link rel="stylesheet" type="text/css" href="style_zk.css" />
<link  href="http://fonts.googleapis.com/css?family=Cantarell:regular,italic,bold,bolditalic" rel="stylesheet" type="text/css" >
<link  href="http://fonts.googleapis.com/css?family=Reenie+Beanie:regular" rel="stylesheet" type="text/css" >
</head>

<body>

<div id="container">

<div id="header">
<h1>&nbsp&nbsp&nbsp&nbsp&nbsp&nbsp&nbsp&nbsp&nbsp</h1>
<h2></h2>

</div>


<div id="linkbar">
<div id="navcontainer">
<ul id="navlist">
<li><a href="index.html">Home</a></li>
<li><a href="program.html">Program</a></li>
<li><a href="fotogalerie.html">Fotogalerie</a></li>
<li><a href="videa.html">Videa</a></li>
<li><a href="kestazeni.html">Ke stažení</a></li>
<li><a href="kontakt.html">Kontakty</a></li><li><a href="archiv.html">Archiv</a></li>
</ul>
</div>
</div>



<div id="content">

<div id="right_menu">
<h4>Akce</h4>

<div class="navcontainer">
<ul class="navlist">

<li><a href="vystava.html">Výstava</a></li>
<li><a href="prednaska.html">Přednáška</a></li>
<li><a href="jam.html">Jam</a></li>
<li><a href="lekcestepu.html">Lekce stepu pro veřejnost zdarma</a></li>
<li><a href="postizeni.html">Lekce stepu pro zrakově postižené</a></li>
<li><a href="seminar.html">Workshop</a></li>
<li><a href="show.html">Show</a></li>
</ul>
</div>
</div>

<h3><font color= #cc0099><p style="text-align: center">ŽIVOTOPIS<br>RADKA BALAŠE ST. </p></font></h3>

  <p>Radek Balaš se své první kroky začal učit v roce 1953 u brněnského stepaře <b>Zdeňka Dostála</b>, který se mu však pro své umělecké úvazky nemohl plně vě¬novat. Na doporučení proto vyhle¬dal <b>Františka Krejčíře</b>, u kterého se učil i základy klasického tance. Na divadelní zkušebně se pak seznámil s tanečníkem <b>Ondřejem Bohdanským</b>, od něhož přebral některé stepařské variace. Od roku 1957 již vystupoval na různých akcích v Brně a okolí s dixielandovou kapelou.
<br>Po dobu základní vojenské služby v Mariánských Lázních působil v taneční skupině vojenského folklorního souboru. Současně vystupoval se stepem v různých lázeňských domech, ve večerním programu Hotelu Cristal Palace. Jako člen vojenského soubo¬ru se účastnil různých ama¬térských tanečních soutěží. Posléze se setkal s profesorkou tance Lidové umělecké školy <b>Marií Reichardovou</b>, za kterou zajížděl na soukro¬mé studium stepu, klasiky a výrazo¬vého tance. V té době navštěvoval i některé víkendové semi¬náře, které vedl stepař <b>Goden</b>, u něhož pokračoval v zapo¬čatém studiu i během svého pražské¬ho angažmá v letech 1960 – 1963. V průběhu své vojenské základní služby byl konkurzním řízení přijat k profesionálním tanečníkům do skupiny Uměleckého souboru ministerstva vnitra, kde jako trenér stepu, jazzového tance a choreograf působil <b>František Novotný</b>, známější pod uměleckým jménem <b>Frank Towen</b>, se kterým Radek Balaš během své dlouholeté taneční kariéry úzce spolupracoval.
<br>Po svém návratu do rodného Brna se v letech 1963 – 1969 plně věnoval divadelní práci. Současně však vystupoval jako tanečník a só¬lový stepař v <b>Mezinárodním varieté Rozmarýn</b>, v programové kavárně <b>Evropa</b> a  <b>Roxy baru</b>. V letech 1977 – 2002 působil na <b>Divadelní fakultě JAMU</b> či na <b>Dramatické a taneční konzervatoři Brno</b>, <b>Taneční akademii a Lidové konzervatoři Brno</b>. Během dvaceti pěti let tak předal své zkušenosti celé jedné generaci herců a tanečníků.
<br>Pedagogická činnost přivedla Radka Balaše velmi brzy do brněnských divadel, kde již působili jeho bývalí žáci a začínající herci jako například <b>Boleslav Polívka, Miroslav Donutil, Jiří Pecha, Stanislav Zindulka</b> a další. Při spolupráci s brněnskými divadly vytvořil v letech 1964 – 2005 různé choreografie tanců a stepařských ukázek do jednadvaceti inscenací. Často byl zván do Studia České televize Brno, kde připravil stepařské ukázky a choreografie do zábavných a tematických pořadů jako například „Malá škola stepu I“ (1992) v pořadu pro mládež Studio Oáza či „Malá škola stepu II“ (1999) ve Studiu kometa. Ve spolupráci se studiem ČT Praha (1982) připravoval Bolka Polív¬ku pro televizní film Jána Roháče <b>„Traja chrobáci“</b> či pro Stanislava Zindulku do televizního seriálu Karla Kachy¬ni <b>„Vlak štěstí a naděje“</b>. V roce 2007 se mu podařilo propagovat tanec i v rozhlase. Ve spolupráci s hudebním redakto¬rem Maxem Wittmannem vznikl podle předlohy jeho knihy <b>„Tance 20. století“</b> pořad <b>„Hudba a tance 20. století“</b>, který oba společně moderovali.
<br>V sedmdesátých letech měla velký vliv na taneční mládež častá stepařská vystoupení zpěváků Heleny Vondráčkové a Jiřího Korna na televizních obrazovkách. Toho zájmu využil ředitel taneč¬ní školy Starlet Brno Vladimír Buryan a nabídl Radkovi Balašovi spolu¬práci. A tak v roce 1979 převedl svou stepařskou skupinu pod tuto taneční školu, čímž vznikl <b>jeden z prvních stepařských klubů</b> na území ČR pod názvem <b>Tap Dance Club Brno</b>. Za dvacet let působení vyšlo z tohoto kolektivu několik mistrů republiky, trenérů a pedago¬gů stepu. V této době si také v suterénu svého domu zařídil zkušebnu, kde připravoval zpěváky, tanečníky a artisty pro práci v estrádách,  pro¬gramových kavárnách, barech a ve varieté. Na základě výsledků této práce zís¬kal v roce 1981 u Krajského kul¬turního střediska pro film estrády a varieté oprávnění k výkonu umě¬lecké činnosti choreograf, výuka stepu, jazzového, muzikálového a revuálního tance.
<br>V letech 1983 – 1999 pořádala Taneční škola Starlet Brno <b>Letní školu ve Skryjích u Tišnova a Zimní školu tance v Zubří u Nového Města na Moravě</b>. Ve funkci hlavního lektora vedl po tuto dobu Radek 45 týdenních kurzů stepu, kterými prošlo celkem 855 tanečníků z Česka, Sloven¬ska, Ruska, Polska a Bulharska. Touto činností se stává <b>brněnský stepařský klub na několik let metodickým a lektorským centrem pro mnohé stepařské kluby v ČR</b>. Pro potřebu taneční školy, stepařské semináře a školení trenérů tance při¬pravil Radek Balaš 15 metodických příruček. Na propagaci stepařských soutěží v Brně autorizoval v tisku 28 článků se stepařskou tematikou.
<br>Ve snaze nějakým způsobem legalizovat činnost stepařů v ČR napomáhal svojí organizační činností i nově vznikajícím klubům při začleňování do kulturních institucí a tanečních škol. Jelikož tehdejší komunistický režim ne¬povoloval vznik nových tanečních svazů a škol, veškerou svou činnost v letech 1979 - 1985 prováděl pod hlavičkou Taneční školy Starlet Brno. Za pomoci Milana Degena a Petra Odstrčila se v roce 1986 podařilo založit Sekci stepu při Jihomoravské odbočce ČSAST a v devadesátých letech občanské sdružení <b>Českomoravský stepařský svaz</b>, v němž Radek Balaš zastával dlouhé roky vedoucí funkce.
<br>Od roku 1986 připravoval Radek Balaš <b>stepařské soutěže</b>, které v roce 1989 získaly status mistrovství a o dvě léta později mezinárodního mistrovství ČR. Organizačními změnami činnosti Českomoravského stepařského svazu a převe¬dením soutěží do jiných měst byla ukončena v roce 2002 sedmnácti¬letá soutěžní tradice v Brně.
<br>Radek Balaš se tak během své dlouholeté, bohaté taneční a stepařské praxe nejen zasloužil o šíření stepařských kroků, ale i o značnou publicitu a metodické obohacení české i slovenské stepařské obce.
<br><br><i>Text o životní dráze Radka Balaše seniora vznikl na základě článků Milana Degena publikovaných v časopise Klepadlo k výročí Balašových 70 narozenin.<br>Doprovodné fotografie byly zapůjčeny ze soukromého archivu Radka Balaše st.</i>


</p>

  
  <h3><font color= #cc0099></font></h3>
  
  <p></p>
  
    <h3><font color= #cc0099></font></h3>
  
  <p></p>
</div>


<div id="footer">
<p>&copy; <a href="http://csstemplateheaven.com">CssTemplateHeaven</a> | Created by Dieter Schneider 2006 | Valid Xhtml 1.0 Strict! </p>

</div>
</div>
</body>
</html>
